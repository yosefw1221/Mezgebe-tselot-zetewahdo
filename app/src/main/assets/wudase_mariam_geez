{
  "contents": [
    {
      "name": "ጸሎት ዘዘወትር",
      "data": "<h5><font color=\"#65f\">ጸሎት ዘዘወትር</font></h5>፩. አአትብ ገጽየ ወኩልንታየ በአርአያ ትእምርተ መስቀል  <font color=\"red\">በስመ አብ</font>  :  <font color=\"red\">ወወልድ</font>  :  <font color=\"red\">ወመንፈስ ቅዱስ</font>  : አሀዱ አምላክ በቅድስት  <font color=\"red\">ሥላሴ </font> ፣ እንዘ አአምን ወእትምኃጸን፣ እክሕደከ ሰይጣን፣ በቅድመ ዛቲ እምየ ቅድስት ቤተ ክርስቲያን፣ እንተ ይእቲ ስምዕየ  <font color=\"red\">ማርያም </font> ጽዮን፣ ለዓለመ ዓለም። <br/>፪. ነኣኩተከ እግዚኦ ወንሴብሐከ። ንባርከከ እግዚኦ ወንትኣመነከ ንገኒ ለከ እግዚኦ ወንትቀነይ ለስምከ <font color=\"red\"> ቅዱስ</font> ። ንሰግድ ለከ ኦ ዘለከ ይሰግድ ኩሉ ብርክ ወለከ ይትቀነይ ኩሉ ልሳን። ኣንተ ዉእቱ  <font color=\"red\">ኣምላከ ኣማልክት</font> ፡ ወእግዚኣ ኣጋእዝት፡  <font color=\"red\">ወንጉሠ ነገሥት</font> ፡ ኣምላክ ኣንተ ለኩሉ ዘሥጋ ወለኩሉ ዘነፍስ፡ ወንጼዉዓከ በከመ መሐረነ <font color=\"red\"> ቅዱስ</font>  ወልድከ እንዘ ይብል ኣንትሙሰ ሶበ ትጼልዩ ከመዝ በሉ።<br/>፫. <font color=\"red\">አቡነ ዘበሰማያት</font>  ይትቀደስ ስምከ ትምጻእ መንግሥትከ ወይኩን ፈቃድከ በከመ በሰማይ ከማሁ በምድር ሲሳየነ ዘለለ ዕለትነ ሀበነ ዮም ኅድግ ለነ አበሳነ ወጌጋየነ ከመን ሐሕነኒ ንኅድግ ለዘአበሰ ለነ ኢታብአነ እግዚኦ ውስተ መንሱት አላ አድኅነነ ወባልሐነ እምኩሉ አኩይ እስመ ዚአከ ይእቲ መንግሥት ኃይል ወስብሐት ለዓለመ ዓለም አሜን።<br/>፬. በሰላመ <font color=\"red\"> ቅዱስ ገብርኤል</font>  መልአክ ኦ እግዝእትየ  <font color=\"red\">ማርያም </font> ሰላም ለኪ ድንግል በሕሊናኪ ወድንግል በሥጋኪ እመ እዚአብሔር ጸባዖት ሰላም ለኪ ቡርክት አንቲ እም አንስት ወቡሩክ ፍሬ ከርስኪ። ተፈሥሒ ፍሥሕት ኦ ምልዕተ ጸጋ  <font color=\"red\">እግዚአብሔር </font> ምስሌኪ ጸልዪ ወሰአሊ ምሕረተ ኀበ ፍቁር ወልድኪ  <font color=\"red\">ኢየሱስ ክርስቶስ</font>  ከመ ይስረይ ለነ ኀጣውኢነ። አሜን።<br/>፭. ጸሎተ ሃይማኖት ነአምን  <font color=\"red\">በ፩ዱ ኣምላክ እግዚኣብሔር ኣብ</font>  ኣኃዜ ኩሉ ዓለም ገባረ ሰማያት ወምድር ዘኢያስተርኢ ወዘኢያስተርኢ። ወነኣምን በ፩ዱ እግዚእ  <font color=\"red\">ኢየሱስ ክርስቶስ</font>  ወልደ ኣብ ዋሕድ ዘህልው ምስሌሁ እምቅድመ ይትፈጠር ዓለም። ብርሃን ዘእምብርሃን ኣምላክ ዘእምኣምላክ ዘበኣማን። ዘተወልደ ወኣኮ ዘተገብረ ዘዕሩይ ምስለ ኣብ በመለኮቱ። ዘቦቱ ኩሉ ኮነ ወዘእንበሌሁሰ ኣልቦ ዘኮነ ወኢምንትኒ ዘበሰማይኒ ወዘበምድርኒ። ዘበእንቲኣነ ለሰብእ ወበእንተ መድኃኒትነ ወረደ እምሰማያት። ተስብኣ ወተሠገወ ወእመንፈስ ቅዱስ ወእ <font color=\"red\">ማርያም </font> እምቅድስት ድንግል። ኮነ ብእሲ ወተሰቅለ በእንቲኣነ በመዋዕለ ጵላጦስ ጴንጤናዊ ሓመ ወሞተ ወተቀብረ ወተንሥአ እሙታን ኣመ ሣልስት ዕለት በከመ ጽሑፍ ዉስተ ቅዱሳት መጻሕፍት። ዐርገ በስብሓት ዉስተ ሰማያት ወነበረ በየማነ ኣቡሁ፡ ዳግመ ይመጽእ በስብሓት ይኮንን ሕያዋነ ወሙታነ ወኣልቦ ማኅለቅት ለመንጉሥቱ። ወነኣምን በመንፈስ ቅዱስ እግዚእ ማሕየዊ ዘሰረፀ እምአብ ንስግድ ሎቱ ወንሰብሖ ምስለ ኣብ ወወልድ ዘነበበ በነቢያት። ወነኣምን በኣሐቲ  <font color=\"red\">ቅድስት ቤተ ክርስቲያን</font>  እንተ ላዕለ ኩሉ ጉባኤ ዘሐዋሪያት፡ ወነኣምን በኣሓቲ ጥምቀት ለሥርየተ ኃጢኣት። ወንሴፎ ትንሣኤ ሙታን ወሕይወተ ዘይመጽእ ለዓለመ ዓለም።<br/>፮.  <font color=\"red\">ቅዱስ ቅዱስ ቅዱስ እግዚኣብሔር</font>  ጸባዖት ፍጹም ምሉእ ሰማያተ ወምድረ ቅድሳተ ስብሓቲከ። ንሰግድ ለከ  <font color=\"red\">ክርስቶስ </font> ምስለ ኣቡከ ኄር ሰማያዊ  <font color=\"red\">ወመንፈስከ ቅዱስ</font>  ማሕየዊ እስመ መጻእከ ወኣድኃንከነ።<br/>፯. እሰግድ  <font color=\"red\">ለኣብ ወወልድ  <font color=\"red\">ወመንፈስ ቅዱስ</font> </font>  አሐተ ስግደተ እሰግድ  <font color=\"red\">ለኣብ ወወልድ  <font color=\"red\">ወመንፈስ ቅዱስ</font> </font>  ኣሓተ ስግደተ እሰግድ  <font color=\"red\">ለኣብ ወወልድ  <font color=\"red\">ወመንፈስ ቅዱስ</font> </font>  ኣሓተ ስግደተ እንዘ ኣሓዱ ሠለስቱ ወእንዘ ሠለስቱ ኣሓዱ ይሤለሱ በኣካላት ወይትወሓዱ በመለኮት እሰግድ ለእግዝእትነ  <font color=\"red\">ማርያም </font> ድንግል ወላዲተ  <font color=\"red\">ኣምላክ </font> እሰግድ <font color=\"red\"> ለመስቀለ </font> እግዚእነ  <font color=\"red\">ኢየሱስ ክርስቶስ</font>  ዘተቀደሰ በደሙ ክቡር መስቀል ኃይልነ መስቀል ጽንዕነ መስቀል ቤዛነ መስቀል መድሃኒተ ነፍስነ። ኣይሁድ ክሕዱ። ንሕነሰ ኣመነ ወእለ ኣመነ በኃይለ መስቀሉ ድኅነ።<br/>፰. ስብሓት ለኣብ ስብሓት ለወልድ ስብሓት ለመንፈስ ቅዱስ /3/ ፤ ስብሓት  <font color=\"red\">ለእግዝእትነ ማርያም </font> ድንግል ወላዲተ ኣምላክ</font>  ፤ ስብሓት <font color=\"red\"> ለመስቀለ እግዚእነ ኢየሱስ ክርስቶስ</font>  ፤ ክርስቶስ በምሕረቱ ይዘክረነ ፤ ኣመ ዳግም ምጽኣቱ ኢያስተኃፈረነ ፤ ለሰብሖተ ስሙ ያንቅሓነ ፤ ወበኣምልኮቱ ያጽንኣነ ፤ እግዝእትነ  <font color=\"red\">ማርያም </font> ድንግል ወላዲተ ኣምላክ ኣእርጊ ጸሎትነ ፤ ወኣስተስርዪ ኩሎ ሃጢኣተነ ፤ ቅድመ መንበሩ ለእግዚእነ ፤ ለዘኣብልኣነ ዘንተ ኅብስተ ፤ ወለአስተየነ ዘንተ ጽዋዐ ፤ ወለዘሠርዐ ለነ ሲሳየነ ወዐራዘነ ፤ ወለዘተዓገሰ ለነ ኩሎ ኃጢኣተነ ፤ ወለዘወሀበነ ሥጋሁ ቅዱሰ ወደሞ ክቡረ ፤ ወለዘአብጽሓነ እስከ ዛቲ ሰዓት፡፡ ነሀብ ሎቱ ስብሓተ ውኣኰቴተ ለእግዚኣብሔር ልዑል ወለወላዲቱ ድንግል ወለመስቀሉ ክቡር ይትኣኰት ወይሰባሕ ስሙ ለእዚኣብሔር ኣምላክነ ወትረ በክሉ ጊዜ ወበኩሉ ሰዓት፡፡ ሀሌ ሉያ ሰብሕዎ ወወድስዎ በአሐቲ ቃል ሣራረሀ ኩሉ ዓለም ።<br/>፱. ሰላም ለኪ እንዘ ንሰግድ ንብለኪ  <font color=\"red\">ማርያም </font> እምነ ናስተበቁዐኪ። እምኣርዌ ነኣዊ ተማኅጸነ ብኪ። በእንተ  <font color=\"red\">ሓና </font> ኢምኪ  <font color=\"red\">ወኢያቄም </font> ኣቡኪ ማኅበረነ ዮም  <font color=\"red\">ድንግል </font> ባርኪ።<br/>፲. ጸሎተ እግዝእትነ  <font color=\"red\">ማርያም </font>  <font color=\"red\">ድንግል </font> ወላዲተ ኣምላክ። ታዐብዮ ነፍስየ  <font color=\"red\">ለእግዚኣብሔር</font> ። ወትትኃሠይ መንፈስየ በኣምላኪየ ወመድኃንየ፤ እስመ ርእየ ሕማማ ለኣመቱ። ናሁ እምይእዜሰ ያስተበፅዑኒ ኩሉ ትዉልድ። እስመ ገብረ ሊተ ኃይለ ዐቢያተ  <font color=\"red\">ወቅዱስ </font> ስሙ። ወሣህሉኒ ለትውልደ ትዉልድ ለእለ ይፈርህዎ። ወገብረ ኃይለ በመዝራዕቱ፡ ወዘረዎሙ ለእለ ያዐብዩ ሕሊና ልቦሙ፡ ወነሠቶሙ ለኃያላን እመ ናብርቲሆሙ። ኣዕበዮሙ ለትሑታን፡ ወኣጽገቦምሙ እምበረከቱ ለርኁባን፡ ወፈነዎሙ ዕራቆሙ ለብዑላን ወተወክፎ ለእስራኤል ቍልዔሁ፡ ወተዘከረ ሣህሎ ዘይቤሎሙ ለኣበዊነ ለኣብርሃም ወለዘርኡ እስከ ለዓለም። ሉቃስ ፩፡፵፮-፶፭። ስብሓት ለኣብ ወወልድ ወመንፈስ ቅዱስ፡ ለዓለም ወለዓለመ ዓለም ኣሜን።<br/>፲፩. ኦ እግዚእትየ ፍትኅኒ እማይሰሩ ለሰይጣን እሙ ለመድኅን ወለተ ብርሃን ባርኪኒ ቀድስኒ ወአንፅኅኒ በከመ ባርክዮ ለቅዱስ ኤፍሬም ፍቁርኪ በረከተ ፍቁር ወልድኪ ወአቡሁ  <font color=\"red\">ወመንፈስ ቅዱስ</font>  ይኅድር በላዕሌየ ።<br/>"
    },
    {
      "name": "ውዳሴሃ ለእግዝእትነ ማርያም ዘሰንበት  ",
      "data": "<center><h5><font color=\"#65f\">ውዳሴሃ ለእግዝእትነ </font><font color=\"red\">ማርያም</font> <font color=\"#65f\">ድንግል ወላዲተአምላክ ዘይትነበብ በዕለተ ሰንበት</font>::</h5></center>፩. <font color=\"red\">ተሰመይኪ</font>  ፍቅርተ ኦ ቡርክት እምአንስት:: አንቲ ውእቱ ዳግሚት ቀመር እንተ ትሰመይ ቅድስተ ቅዱሳን ወውስቴታ ጽላተ ኪዳን:: ፲ቱ ቃላት እለ ተጽሕፋ በአፃብዒሁ  <font color=\"red\">ለእግዚአብሔር</font>  ቀዲሙ ዜነወነ በየውጣ እንተ ይእቲ ቀዳሜ ስሙ ለመድኃኒነ <font color=\"red\"> ኢየሱስ ክርስቶስ</font>   ዘተሰብአ እምኔኪ ዘእንበለ  ውላጤ ወኮነ ዓራቄ ለሐዲስ ኪዳን በውኂዘ  ደሙ ቅዱስ አንጽሖሙ ለመሃይምናን ወለሕዝብ ንጽሐን::  <font color=\"red\">ሰአሊ ለነ ቅድስት</font> ::<br/>፪. ወበእንተዝ  <font color=\"red\">ናዐብየኪ</font>  ኲልነ ኦ እግዝእትነ ወላዲተ አምላክ ንጽሕት ኲሎ ጊዜ ንስእል ወናንቀዐዱ ኀቤኪ ከመ ንርከብ ሣህለ በኀበ መፍቀሬ ሰብእ፡፡  <font color=\"red\">ታቦት</font>  በወርቅ ልቡጥ እምኲለሄ ዘግቡር እምዕፅ ዘኢይነቅዝ ይትሜሰል ለነ  <font color=\"red\">ዘእግዚአብሔር</font>  ቃለ:: ዘኮነ ሰብአ ዘእንበለ ፍልጠት ወኢውላጤ መለኮት ንጹሕ ዘአልቦ ሙስና ዘዕሩይ ምስለ አብ ወቦቱ አብሠራ ለንጽሕት፡፡ ዘእንበለ ዘርእ ኮነ ከማነ በኪነ ጥበቡ ቅዱስ ዘተሰብአ አምኔኪ ዘእንበለ ርኲስ ደመረ መለኮቶ::  <font color=\"red\">ሰአሊ ለነ ቅድስት</font> ፡፡<br/>፫.  <font color=\"red\">መቅደስ </font> ዘይኬልልዋ ኪሩቤል እለ ሥዑላን በሥዕለ  <font color=\"red\">እግዚአብሔር</font>  ቃል ዘተሰብአ አምኔኪ ዘእንበለ ውላጤ ኮነ ሠራዬ ኃጢአትነ ወደምሳሴ አበሳነ፡፡  <font color=\"red\">ሰአሊ ለነ ቅድስት</font> ፡፡<br/>፬.  <font color=\"red\">አንቲ ውእቱ</font>  መሶበ ወርቅ ንጹሕ እንተ ውስቴታ መና ኅቡአ ኅብስት ዘወረደ እምሰማያት ወሀቤ ሕይወት ለኲሉ ዓለም፡፡  <font color=\"red\">ሰአሊ ለነ ቅድስት</font> ፡፡<br/>፭. <font color=\"red\">አንቲ ውእቱ ተቅዋም ዘወርቅ</font>  እንተ ፆርኪ ማኅቶተ ፀዳል ኲሎ ጊዜ፤ ዘውአቱ ብርሃኑ ለዓለም፡፡ ብርሃን ዘእምብርሃን ዘአልቦ ጥንት:: አምላክ ዘእምአምላክ ዘበአማን ዘተሰብአ አምኔኪ ዘአንበለ ውላጤ። ወበምጽአቱ አብርሃ ላዕሌነ ለእለ ንነብር ውስተ ጽልመት ወጽላሎተ ሞት፡፡: ወአርትዐ እገሪነ ውስተ ፍኖተ ሰላም በምሥጢረ ጥበቡ ቅዱስ፡፡  <font color=\"red\">ሰአሊ ለነ ቅድስት</font> ፡፡<br/>፮. <font color=\"red\">አንቲ ውእቱ ማዕጠንት ዘወርቅ</font>  እንተ ፆርኪ ፍሕመ እሳት፡: ቡሩክ ዘነሥአ እመቅደስ፡፡: ዘይሠሪ ኃጢ አተ ወይደመስስ ጌጋየ:: ዝ ውእቱ  <font color=\"red\">ዘእግዚአብሔር ቃል </font> ዘተሰብአ እምኔኪ ዘአዕረገ ለአቡሁ ርእሶ ዕጣነ ወመሥዋዕተ ሥሙረ::  <font color=\"red\">ሰአሊ ለነ ቅድስት</font> ::<br/>፯. <font color=\"red\">ተፈሥሒ ኦ ማርያም </font> ርግብ ሠናይት ዘወለድኪ ለነ ዘእግዚአብሔር ቃለ፡:፡ አንቲ ውአቱ ጽጌ መዓዛ ሠናይ እንተ ሠረፀት እምሥርወ እሴይ ::  <font color=\"red\">ሰአሊ ለነ ቅድስት</font> ፡፡<br/>፰. <font color=\"red\">በትረ አሮን</font>  እንተ ሠረፀት ዘእንበለ ትክል ወኢሰቀይዋ ማየ:: ከማሃ አንቲኒ ኦ ወላዲተ <font color=\"red\"> ክርስቶስ </font> አምላክነ ዘበአማን ዘአንበለ ዘርእ መጽአ ወአድኀነነ ::  <font color=\"red\">ሰአሊ ለነ ቅድስት</font> ፡፡<br/>፱. <font color=\"red\">ለኪይደሉ </font> አምኲሎሙ ቅዱሳን ትስአሊ ለነ ኦ ምልእተ ጸጋ አንቲ ተዐብዪ እምሊቃነ ጳጳሳት ወፈድፋደ ትከብሪ እምነቢያት፡፡ ብኪ ግርማ ራአይ ዘየዐቢ እምግርማ ሱራፌል ወኪሩቤል፡፡ አንቲ በአማን ምክሐ ዘመድነ፡:: ወሰአሊት ሕይወተ ለነፍሳቲነ፡፡ ሰአሊ ለ ኀበ አግዚአነ ወመድኃኒነ <font color=\"red\"> ኢየሱስ ክርስቶስ</font>  ያፅንዐነ በርትዕት ሃይማኖት ውስተ አሚነ ዚአሁ ይጸግወነ ሣሀሎ ወምሕረቶ ይሥረይ ኃጢአተነ በብዝኀ ምሕረቱ።  <font color=\"red\">ሰአሊ ለነ ቅድስት</font> ፡፡<br/>"
    },
    {
      "name": "ውዳሴሃ ለእግዝእትነ ማርያም ዘሰኑይ",
      "data": "<center><h5><font color=\"#65f\">ውዳሴሃ ለእግዝእትነ </font><font color=\"red\">ማርያም</font> <font color=\"#65f\">ድንግል ወላዲተአምላክ ዘይትነበብ በዕለተ ሰኑይ</font>::</h5></center>፩. <font color=\"red\">ፈቀደ </font> እግዚእ ያግእዞ ለአዳም ኅዙነ ወትኩዘ ልብ ወያግብኦ ኀበ ዘትካት መንበሩ፡፡  <font color=\"red\">ሰአሊ ለነ ቅድስት</font> ፡፡<br/>፪.  <font color=\"red\">ሠረቀ </font> በሥጋ እምድንግል ዘእንበለ ዘርአ ብአሲ ወአድኀነነ::  <font color=\"red\">ለሔዋን</font>  እንተ አስሐታ ከይሲ ፈትሐ ላዕሌላ <font color=\"red\"> እግዚአብሔር</font>  እንዘ ይብል ብዙኀ አበዝኆ ለሕማምኪ ወለፃዕርኪ ሠምረ ልቡ ኀበ ፍቅረ ሰብእ ወአግአዛ፡፡  <font color=\"red\">ሰአሊ ለነ ቅድስት</font> ፡፡<br/>፫.  <font color=\"red\">ኢየሱስ ክርስቶስ</font>  ቃል ዘተሰብአ ወኀደረ ላዕሌነ ወርኢነ ስብሐቲሁ ከመ ስብሐተ አሐዱ፡፡ ዋሕድ ለአቡሁ ሠምረ ይሣሃለነ፡፡  <font color=\"red\">ሰአሊ ለነ ቅድስት</font> ፡፡<br/>፬. <font color=\"red\">ርእየ ኢሳይያስ</font>  ነቢይ በመንፈሰ ትንቢት ምሥጢሮ  <font color=\"red\">ለአማኑኤል </font> ወበእንተዝ ጸርሐ እንዘ ይብል ሕፃን ተወልደ ለነ ወልድ ተውህበ ለነ::  <font color=\"red\">ሰአሊ ለነ ቅድስት</font> ::<br/>፭. <font color=\"red\">ተፈሣሕ</font>  ወተኀሠይ ኦ ዘመደ እጓለ እመ ሕያው አስመ አፍቀሮ <font color=\"red\"> እግዚአብሔር</font>  ለዓለም ወመጠወ ወልዶ ዋህደ ከመ ይሕየው ኲሉ ዘየአምን ቦቱ እስከ ለዓለም ፈነወ ለነ መዝራዕቶ ልዑለ::  <font color=\"red\">ሰአሊ ለነ ቅድስት</font> ::<br/>፮. <font color=\"red\">ዘሀሎ ወይሄሉ</font>  ዘመጽአ ወካዕበ ይመጽእ  <font color=\"red\">ኢየሱስ ክርስቶስ</font>  ቃል ዘተሰብአ ዘእንበለ ውላጤ ኮነ ፍጹመ ሰብአ ኢተበዐደ ወኢተፈልጠ በኲሉ ግብሩ ወልድ ዋሕድ አላ አሐዱ ራእይ ወአሐዱ ህላዌ ወአሐዱ መለኮት  <font color=\"red\">ዘእግዚአብሔር</font>  ቃል::  <font color=\"red\">ሰአሊ ለነ ቅድስት</font> ::<br/>፯.  <font color=\"red\">ተፈሥሒ </font> ኦ ቤተልሔም ሀገሮሙ ለነቢያት አስመ በኀቤኪ ተወልደ  <font color=\"red\">ክርስቶስ </font> ዳግማይ አዳም ከመ ያግብኦ ለአዳም ቀዳሚ ብእሲ እምድር ውስተ ገነት ይስዐር ፍትሓ ሞት፡: ኦ አዳም መሬት አንተ ወትገብእ ውስተ መሬት፡: ኀበ ሀለወት ብዝኀት ኃጢአት በህየ ትበዝኅ ጸጋ <font color=\"red\"> እግዚአብሔር</font> ፡፡  <font color=\"red\">ሰአሊ ለነ ቅድስት</font> ፡፡<br/>፰. <font color=\"red\">ትትፌሣሕ </font> ወትትኀሠይ ኲሉ ነፍስተ ሰብእ ምስለ መላእክት ይሴብሕዎ  <font color=\"red\">ለክርስቶስ </font> ንጉሥ ይጸርሑ ወይብሉ ስብሐት  <font color=\"red\">ለእግዚአብሔር</font>  በሰማያት ወሰላም በምድር ሥምረቱ ለሰብእ፤ እስመ ሰዐረ ዘትካት ወነሠተ ምክሮ ለጸላዒ:: ወሠጠጠ መጽሐፈ ዕዳሆሙ ለአዳም ወለሔዋን ወረሰዮሙ አግዓዝያነ ዘተወልደ ለነ በሀገረ ዳዊት መድኃኒነ  <font color=\"red\">ኢየሱስ ክርስቶስ</font> ።  <font color=\"red\">ሰአሊ ለነ ቅድስት</font> ፡፡<br/>፱. <font color=\"red\">ብርሃን ዘበአማን</font>  ዘያበርህ ለኩሉ ሰብእ ለእለ ይነብሩ ውስተ ዓለም፡፡ በእንተ ፍቅረ ሰብእ መጻእከ ውስተ ዓለም ወኩሉ ፍጥረት ተፈሥሐ በምጽአትከ፡፡ እስመ አድኀንኮ ለአዳም እምስሕተት ወረሰይካ ለሔዋን አግአዚተ እምጻዕረ ሞት ወወሀብከነ መንፈሰ ልደት፡: ባረክናከ ምስለ መላእክቲከ፡፡  <font color=\"red\">ሰአሊ ለነ ቅድስት</font> ፡፡<br/>"
    },
    {
      "name": "ውዳሴሃ ለእግዝእትነ ማርያም ዘሠሉስ",
      "data": "<center><h5><font color=\"#65f\">ውዳሴሃ ለእግዝእትነ </font><font color=\"red\">ማርያም</font> <font color=\"#65f\">ድንግል ወላዲተአምላክ ዘይትነበብ በዕለተ ሠሉስ</font>::</h5></center>፩. <font color=\"red\">አክሊለ ምክሕነ</font>  ወቀዳሚተ መድኃኒትነ ወመሠረተ ንጽሕነ ኮነ  <font color=\"red\">በማርያም</font>  ድንግል እንተ ወለደት ለነ  <font color=\"red\">ዘእግዚአብሔር</font>  ቃለ ዘኮነ ሰብአ በእንተ መድኃኒትነ፡፡ አምድኅረ ኮነ ሰብአ ጥዩቀ አምላክ ፍጹም ውእቱ ወበእንተዝ ወለደቶ እንዘ ድንግል ይእቲ፡፡ መንክር ኃይለ ወሊዶታ ዘኢይትነገር፡፡  <font color=\"red\">ሰአሊ ለነ ቅድስት</font> ፡፡<br/>፪. <font color=\"red\">እስመ በፈቃዱ</font>  ወበሥምረተ አቡሁ  <font color=\"red\">ወመንፈስ ቅዱስ</font>  መጽአ ወአድኀነነ፡፡  <font color=\"red\">ዐቢይ ውእቱ</font>  ስብሐተ ድንግልናኪ ኦ <font color=\"red\"> ማርያም</font>  ድንግል ፍጽምት ረከብኪ ሞገሰ  <font color=\"red\">እግዚአብሔር </font> ምስሌኪ አንቲ ውእቱ ሰዋስው ዘርእየ ያዕቆብ እምድር ዘይበጽሕ እስከ ሰማይ ወመላእክተ  <font color=\"red\">እግዚአብሔር </font> የዐርጉ ወይወርዱ ውስቴታ፡፡  <font color=\"red\">ሰአሊ ለነ ቅድስት</font> ፡፡<br/>፫. <font color=\"red\">አንቲ ውእቱ</font>  ዕፅ ዘርእየ ሙሴ በነደ አሳት ወኢትውዒ፡፡ ዘውእቱ ወልደ  <font color=\"red\">እግዚአብሔር </font> መጽአ ወኀደረ ውስተ ከርስኪ ወእሳተ መለኮቱ ኢያውዓየ ሥጋኪ፡፡  <font color=\"red\">ሰአሊ ለነ ቅድስት</font> ፡፡<br/>፬.  <font color=\"red\">አንቲ ውእቱ</font>  ገራህት ዘኢተዘርአ ውስቴታ ዘርእ ወጽአ እምኔኪ ፍሬ ሕይወት፡፡  <font color=\"red\">አንቲ ውእቱ</font>  መዝገብ ዘተሣየጠ ዮሴፍ ወረከበ በውስቴታ ባሕርየ ዕንቈ ክቡረ ዘውእቱ መድኃኒነ <font color=\"red\"> ኢየሱስ ክርስቶስ</font>  ተጸውረ በከርሥኪ ወወለድኪዮ ውስተ ዓለም፡፡  <font color=\"red\">ሰአሊ ለነ ቅድስት</font> ፡፡<br/>፭. <font color=\"red\">ተፈሥሒ</font> ኦ ወላዲተ አግዚእ ኃሤቶሙ ለመላእክት ተፈሥኢ ኦ ንጽሕት ዜናሆሙ ለነቢያት፡፡ ተፈሥሒ እስመ ረከብኪ ሞገሰ  <font color=\"red\">እግዚአብሔር </font> ምስሌኪ፡፡ ተፈስሒ እስመ ተወከፍኪ ቃሎ ለመልአክ ፍሥሐ ኲሉ ዓለም፡፡ ተፈሥሒ ኦ ወላዲተ ፈጣሬ ኲሉ ዓለም፡፡  <font color=\"red\">ሰአሊ ለነ ቅድስት</font> ፡፡<br/>፮.  <font color=\"red\">ተፈሥሒ </font> እስመ ድልወ ተሰመይኪ ኦ ወላዲተ አምላክ፡፡ ተፈሥሒ ኦ መድኃኒታ ለሔዋን፡፡ ተፈስሒ እንተ አጥበውኪ ሐሊበ ለዘይሴስዮ ለኲሉ ፍጥረት፡፡ ተፈሥሒ ኦ ቅድስት እሞሙ ለኲሎሙ ሕያዋን ናንቀዐዱ ኀቤኪ ትስአሊ በእንቲአነ  <font color=\"red\">ሰአሊ ለነ ቅድስት</font> ፡፡<br/>፯. <font color=\"red\">ኦ ድንግል ኦ ቅድስት</font>  ኦ ወላዲተ እግዚእ እስመ ወለድኪ ለነንጉሠ መንክር ምሥጢር ኀደረ ላዕሌኪ ለመድኃኒተ ዚአነ ናርምም እስመ ኢንክል ፈጽሞ ጥንቁቀ ነጊረ በእንተ ዕበዩ ለውእቱ ገባሬ ሠናያት በብዙኅ መንክር ራአይ፡፡  <font color=\"red\">ሰአሊ ለነ ቅድስት</font> ::<br/>፰.  <font color=\"red\">ቃለ አብ</font>  ሕያው ዘወረደ ውስተ ደብረ ሲና፡፡ ወወሀበ ሕገ ለሙሴ ወከደነ ርእሰ ደብር በጊሜ ወጢስ በጽልመት ወነፋስ ወበድምፀ ቃለ አቅርንት ይጌሥፅ ለእለ ይቀውሙ በፍርሃት፡:  <font color=\"red\">ሰአሊ ለነ ቅድስት</font> ፡፡<br/>፱. <font color=\"red\">ውእቱኬ </font> ዘወረደ ኀቤኪ ኦ ደብር ነባቢት በትሕትና መፍቀሬ ሰብእ ተሰብአ እምኔኪ ዘአንበለ ውላጤ ፍጹመ ሥጋ ነባቢ ዘከማነ በመንፈሰ ጥበብ አምላክ ኀደረ ላዕሌሃ ኮነ ፍጸመ ሰብአ ከመ ያድኀኖ ወይሥረይ ኃጢአቶ ለአዳም፡፡ ወያንብሮ ውስተ ሰማያት ወያግብኦ ኀበ ዝትካት መንበሩ በዕበየ ሣህሉ ወምሕረቱ፡፡  <font color=\"red\">ሰአሊ ለነ ቅድስት</font> ፡፡<br/>፲. <font color=\"red\">ዕበያ ለድንግል</font>  ኢይትከሃል ለተነግሮ፡፡ እስመ እግዚእ ኀረያ፡፡ መጽአ ወኀደረ ላዕሌሃ ዘየኀድር ውስተ ብርሃን ኀበ አልቦ ዘይቀርበቦ፡፡ ተጸውረ በከርሣ ፱ተ አውራኃ ዘኢይትረአይ ወዘኢይትዐወቅ፡፡ ወለደቶ <font color=\"red\"> ማርያም</font>  እንዘ ድንግል ይእቲ።  <font color=\"red\">ሰአሊ ለነ ቅድስት</font> ፡፡<br/>፲፩.  <font color=\"red\">ዘውእቱ ዕብን</font>  ዘርእየ ዳንኤል ነቢይ ዘተበትከ፡፡ አምደብር ነዋኅ ዘእንበለ እድ ዘውእቱ ቃል ዘወጽአ እምኀበ አብ መጽአ ወተሰብአ እምድንግል ዘእንበለ ዘርአ ብእሲ ወአድኀነነ፡፡  <font color=\"red\">ሰአሊ ለነ ቅድስት</font> ፡፡<br/>፲፪. <font color=\"red\">ኮንኪ አጽቀ</font>  ንጹሐ ወሙዳየ አሚን፡፡ ርትዕት ሃይማኖቶሙ ለቅዱሳን አበዊነ፡፡ ኦ ንጽሕት ወላዲተ አምላክ ድንግል ኅትምት ወለድኪ ለነ ቃለ አብ <font color=\"red\"> ኢየሱስ ክርስቶስ</font>  መጽአ ለመድኃኒትነ፡፡  <font color=\"red\">ሰአሊ ለነ ቅድስት</font> ፡፡<br/>፲፫.  <font color=\"red\">አንቲ እሙ</font>  ለብርሃን ክብርት ወላዲተ እግዚእ እንተ ፃርኪዮ ለቃል ዘኢይትረአይ፡፡ እምድኅረ ወለድኪ ኪያሁ ነበርኪ በድንግልና፡፡ በስብሐት ወበባርኮት ያዐብዩኪ፡፡  <font color=\"red\">ሰአሊ ለነ ቅድስት</font> ፡፡<br/>፲፬. <font color=\"red\">አይ ልሳን</font>  ዘይክል ነቢበ ዘይትናገር በእንቲአኪ ኦ ድንግል ንጽሕት እሙ ለቃለ አብ፡፡ ኮንኪ መንበሮ ለንጉሥ ለዘይፀውርዎ ኪሩቤል፡፡ ናስተበፅዐኪ ኦ ቡርክት ወንዘክር ስመኪ በኲሉ ትውልደ ትውልድ፡: ኦ ርግብ ሠናይት አሙ ለእግዚእነ <font color=\"red\"> ኢየሱስ ክርስቶስ</font> ፡፡  <font color=\"red\">ሰአሊ ለነ ቅድስት</font> ፡፡<br/>፲፭. <font color=\"red\">ተፈሥሒ ኦ ማርያም</font>  እም ወአመት፡: እስመ ለዘውስተ ሕፅንኪ ይሴብሕዎ መላእክት ወኪሩቤል ይሰግዱ ሎቱ በፍርሀት፤ ወሱራፌል ዘእንበለ ጽርአት፡፡ ይሰፍሑ ክነፊሆሙ፡፡ ወይብሉ ዝንቱ ውእቱ ንጉሠ ስብሐት፡፡ መጽአ ይሥረይ ኃጢአተ ዓለም በዕበየ ሣህሉ፡፡  <font color=\"red\">ሰአሊ ለነ ቅድስት</font> ፡፡<br/>"
    },
    {
      "name": "ውዳሴሃ ለእግዝእትነ ማርያም ዘረቡዕ",
      "data": "<center><h5><font color=\"#65f\">ውዳሴሃ ለእግዝእትነ </font><font color=\"red\">ማርያም</font> <font color=\"#65f\">ድንግል ወላዲተአምላክ ዘይትነበብ በዕለተ ረቡዕ</font>::</h5></center>፩. <font color=\"red\">ኲሉ ሠራዊተ ሰማያት</font>  ይብሉ ብፅዕት አንቲ ሰማይ ዳግሚት ዲብ ምድር፡፡ ኆኅተ ምስራቅ <font color=\"red\"> ማርያም</font>  ድንግል ክብካብ ንጹሕ ወመርዓ ቅዱስ፡፡ ነጸረ አብ እምሰማይ ወኢረከበ ዘከማኪ፡ ፈነወ ዋሕዶ ወተሰብአ አምኔኪ፡፡  <font color=\"red\">ሰአሊ ለነ ቅድስት</font> ፡፡<br/>፪. <font color=\"red\">ኲሉ ትውልድ</font>  ያስተበፅዑኪ ለኪ ለባሕቲትኪ ኦ እግዝእትነ ወላዲተ አምሳክ፡፡  <font color=\"red\">ተነበዩ ሳዕሌኪ</font>  ዐቢያተ ወመንክራተ ኦ ሀገረ አግዚአብሔር አስመ ኮንኪ አንቲ ማኀደረ ለፍሡሓን፡፡ ኲሉሙ ነገሥተ ምድር የሐውሩ በብርሃንኪ ወአሕዛብኒ በጸዳልኪ፡፡ ኦ <font color=\"red\"> ማርያም</font>  ኲሉ ትውልድ ያስተበፅዑኪ ወይሰግዱ ለዘተወልደ እምኔኪ ወያዐብይዎ፡፡  <font color=\"red\">ሰአሊ ለነ ቅድስት</font> ፡፡<br/>፫. <font color=\"red\">አንቲ ዘበአማን</font>  ደመና እንተ አስተርአይኪ ለነ ማየ ዝናም፡፡ ትእምርተ ዋሕዱ ረሰየኪ አብ፡፡ መንፈስ ቅዱስ ኀደረ ላዕሌኪ ወኃይለ ልዑል ጸለለኪ ኦ <font color=\"red\"> ማርያም</font>  አማን ወለድኪ ቃለ ወልደ አብ ዘይነብር ለዓለም መጽአ ወአድኀነነ አምኃጢአት፡፡ ዐቢይ ውእቱ ክብር ዘተውህበ ለከ ኦ ገብርኤል መልእክ ዜናዊ ፍሡሐ ገጽ፡፡ ሰበከ ለነ ልደተ አግዚእ ዘመጽአ ኀቤነ፡፡ ወአብሠርካ  <font color=\"red\">ለማርያም</font>  ድንግል ዘእንበለ ርስሐት ወትቤላ ተፈሥሒ ኦ ምልእተ ጸጋ  <font color=\"red\">እግዚአብሔር</font>  ምስሌኪ፡፡  <font color=\"red\">ሰአሊ ለነ ቅድስት</font> ፡፡<br/>፬.  <font color=\"red\">ረከብኪ ጸጋ መንፈስ ቅዱስ</font>  ኀደረ ላዕሌኪ ወኃይለ ልዑል ጸለለኪ ኦ <font color=\"red\"> ማርያም</font>  አማን ወለድኪ ቅዱሰ፡፡ መድኅኑ ለኲሉ ዓለም መጽአ ወአድኀነነ፡፡  <font color=\"red\">ሰአሊ ለነ ቅድስት</font> ፡፡<br/>፭.  <font color=\"red\">ግብረ ድንግል</font>  ይሴብሕ ልሳንነ ዮም ንወድሳ  <font color=\"red\">ለማርያም</font>  ወላዲተ አምላክ በእንተ ዘተወልደ አምዬኔሃ በሀገረ ዳዊት እግዚእነ ወመድኃኒነ <font color=\"red\"> ኢየሱስ ክርስቶስ</font>  ንዑ ኲልክሙ አሕዛብ ናስተብፅዓ  <font color=\"red\">ለማርያም</font>  እስመ ኮነት እመ ድንግለ ወጽሙረ፡፡ ተፈሥሒ ኦ ድንግል ንጽሕት እንተ አልባቲ ርኲስ ዘመጽአ ቃል አብ ተወሰብአ እምኔሃ፡: <font color=\"red\">ተፈሥሒ</font>  ኦ ሙዳይ እንተ አልባቲ ነውር ፍጽምት ዘአልባ ርስሐት፡፡ ተፈሥሒ ኦ ገነት ነባቢት ማኅደሩ  <font color=\"red\">ለክርስቶስ</font>  ዘኮነ ዳግማይ አዳም በእንተ አዳም ቀዳሚ ብአሲ፡፡ ተፈሥሒ ኦ ፀዋሪቱ ለዋሕድ ለዘኢተፈልጠ አምኅፅነ አቡሁ፡፡ ተፈሥሒ ኦ ከብካብ ንጹሕ ሥርግው በኲሉ ስነ ስብሐት መጽአ ወተሰብአ አምኔኪ፡፡ ተፈሥሒ ኦ ዕፀ ጳጦስ እንተ ኢያውዓያ እሳተ መለኮት፡፡ ተፈሥሒ ኦ አመት ወእም ድንግል ወሰማይ ሰማያዌ እንተ ፆረት በሥጋ ዘይጼዐን ዲበ ኪሩቤል ወበእንተዝ ንትፈሣሕ ወንዘምር ምስለ መላእክት ቅዱሳን፡፡ በፍሥሓ ወበኃሜት ወንበል ስብሐት ለ <font color=\"red\">እግዚአብሔር</font>  በሰማያት ወሰላም በምድር ሥምረቱ ለሰብእ፡፡ እስመ ኪያኪ ሠምረ ዘሎቱ ክብር ወስብሐት፡፡  <font color=\"red\">ሰአሊ ለነ ቅድስት</font> ፡፡<br/>፮.  <font color=\"red\">የዐቢ ክብራ ለማርያም</font>  እምኲሎሙ ቅዱሳን እስመ ድልወ ኮነት ለተወክፎ ቃለ አብ ዘይፈርህዎ መላእክት ወየአኲትዎ ትጉሃን በሰማያት፡፡ ፆረቶ <font color=\"red\"> ማርያም</font>  ድንግል በከርሣ፡፡ ይእቲ ተዐቢ እምኪሩቤል ወትፈደፍድ አምሱራፌል አስመ ኮነት ታቦተ ለአሕዱ ዘእምቅድስት ሥላሴ ዛቲ ይአቲ ኢየሩሳሌም ሀገሮሙ ለነቢያት ወማኅደረ ፍሥሐሆሙ ለኲሎሙ ቅዱሳን፤ ሕዝብ ዘይነብር ውስተ ጽልመት ወጽላሎተ ሞት ብርሃን ዐቢይ ሠረቀ ላዕሌሆሙ  <font color=\"red\">እግዚአብሔር</font>  ዘየዐርፍ በቅዱሳኒሁ ተሰብአ እምድንግል መድኃኒተ ዚአነ ንዑ ርእዩ ዘንተ መንክረ፡፡ ወዘምሮ ዘምሩ በእንተ ምሥጢር ዘተከሥተ ለነ አስመ ዘኢይሰባእ ተሰብአ ቃል ተደመረ፡፡ ወዘአልቦ ጥንት ኮነ ቅድመ ወለዘአልቦ መዋዕል ኮነ ሎቱ መዋዕል፡፡ ዘኢይትዐወቅ ተከሥተ ወዘኢይትረአይ ተርእየ፡: ወልደ  <font color=\"red\">እግዚአብሔር</font>  ሕያው ጥዩቀ ኮነ ሰብአ <font color=\"red\"> ኢየሱስ ክርስቶስ</font>  ዘትማልም ወዮም ወክመ ውአቱ አስከ ለዓለም፡፡ አሐዱ ህሳዌ፡፡ ሎቱ ንስግድ ወንሰብሕ  <font color=\"red\">ሰአሊ ለነ ቅድስት</font> ፡፡<br/>፯. <font color=\"red\">ሕዝቅኤል ነቢይ</font>  ኮነ ስምዐ በእንቲአሃ ወይቤ ርኢኩ ኆኀተ በምሥራቅ ኅቱም በዐቢይ መንክር ማኅተም አልቦ ዘቦአ ዘእንበለ እግዚአ ኃያላን ቦአ ውስቴታ ወወጽአ፡፡  <font color=\"red\">ሰአሊ ለነ ቅድስት</font> ፡፡<br/>፰.  <font color=\"red\">ኆኅትሰ ድንግል</font>  ይእቲ እንተ ወለደት ለነ መድኅነ እምድኅረ ወለደት ኪያሁ ነበረት በድንግልና ከመ ትካት፡፡ ቡሩክ ውአቱ ፍሬ ከርሥኪ ኦ ወላዲተ እግዚእ ዘመጽአ ወአድኃነነ እምእደ ጸላዒ ዘአልቦ ምሕረት፡፡ አንቲ ፍጽምት ወቡርክት፡፡ ረከብኪ ሞገሰ በኀበ ንጉሠ ስብሐት አምላክ ዘበአማን ለኪ ይደሉ ዕበይ ወክብር እምኲሎሙ እለ ይነብሩ ዲበ ምድር፡፡ ቃለ አብ መጽአ ወተሰብአ አምኔኪ፡: ወአንሶሰወ ምስለ ሰብእ፡፡ እስመ መሐሪ ውእቱ ወመፍቀሬ ሰብእ አድኃነ ነፍሳቲነ፡፡ በምጽአቱ ቅዱስ፡፡  <font color=\"red\">ሰአሊ ለነ ቅድስት</font> ፡፡<br/>"
    },
    {
      "name": "ውዳሴሃ ለእግዝእትነ ማርያም ዘሐሙስ",
      "data": "<center><h5><font color=\"#65f\">ውዳሴሃ ለእግዝእትነ </font><font color=\"red\">ማርያም</font> <font color=\"#65f\">ድንግል ወላዲተአምላክ ዘይትነበብ በዕለተ ሐሙስ</font>::</h5></center>፩. <font color=\"red\">ዕፀ እንተ ርእየ ሙሴ</font>  በነደ እሳት ውስተ ገዳም ወአዕፁቂሃ ኢትውዒ ትመስል <font color=\"red\"> ማርያም</font>  ድንግል ዘእንበለ ርኲስ፡: ተሰብአ እምዬኔሃ ቃለ አብ ወኢያውዐያ እሳተ መለኮቱ ለድንግል አምድኅረ ወለደቶ ድንግልናሃ ተረክበ፤ ወመለኮቱ ኢተወለጠ፡፡ ኮነ ወልደ እጓለ እመሕያው አምላክ ዘበአማን መጽአ ወአድኃነነ፡፡  <font color=\"red\">ሰአሊ ለነ ቅድስት</font> ፡፡<br/>፪.  <font color=\"red\">ናዐብየኪ ኲልነ</font>  ኦ እግዝእትነ ወላዲተ አምላክ አስመ ሣህልኪ ይኩን ላዕለ ኰልነ፡:  <font color=\"red\">ትምክህተ ኲልነ ድንግል  <font color=\"red\">ማርያም</font> </font>  ወላዲተ አምላክ ዘበእንቲአሃ ተስዕረ ዘቀዳሚ መርገም እን ኀደረት ዲበ ዘመድነ በዕልወት ዘገብረት ብእሲት በልዐት አምዕፅ፡፡ በእንተ ሔዋን ተዐፅወ ኆኅተ፡፡ ገነት ወበእንተ  <font color=\"red\">ማርያም</font>  ድንግል ተርኅወ ለነ ዳግመ፡፡ ከፈለነ ንብላዕ እምዕፀ ሕይወት ዘውእቱ ሥጋሁ  <font color=\"red\">ለክርስቶስ</font>  ወደሙ ክቡር በእንተ ፍቅረ ዚአነ መጽአ ወአድኀነነ፤ አይ ልቡና ወአይ ነቢብ ወአይ ሰሚዕ ዘይክል አእምሮ ዝንቱ ምሥጢር መንክራት ዘይትነበብ ላዕሌሃ <font color=\"red\"> እግዚአብሔር</font>  መፍቀሬ ሰብእ ፩ዱ ውእቱ ባሕቲቱ ቃለ አብ ዘሀሎ እምቅድመ ዓለም በመለኮቱ እንበለ ሙስና እም ፩ዱ አብ መጽአ ወተሰብአ ወልድ ዋሕድ እምቅድስት እሙ፡፡ እምድኅረ ወለደቶ ኢማሰነ ድንግልናሃ፡፡ ወበአንተዝ ግህደ ኮነት ከመ ወላዲተ አምላክ ይእቲ፡: ኦ ዕሙቅ ብዕለ ጥበቡ  <font color=\"red\">ለእግዚአብሔር</font>  ከርሥ ዘፈትሐ ላዕሌሃ ትለድ በፃዕር ወሕማም ወኀዘነ ልብ ወኮነት ፈልፈለ ሕይወት ወወለደት ዘእንበለ ዘርአ ብእሲ ዘይሥዕር መርገመ እምዘመድነ፡፡ ወበእንተዝ ንሰብሖ እንዘ ንብል ስብሐት ለከ ኦ መፍቀሬ ሰብእ፡፡ ኄር ወመድኃኔ ነፍሳቲነ፡፡  <font color=\"red\">ሰአሊ ለነ ቅድስት</font> ፡፡<br/>፫.  <font color=\"red\">ኦ ዝ መንክር</font>  ወዕፁብ ኃይለ ከርሣ ለድንግል ወላዲተ አምሳክ ዘእንበለ ዘርእ ስምዐ ኮነ መልአክ ዘአስተርአዮ ለዮሴፍ እንዘ ይብል ከመዝ እስመ ዘይትወለድ እምኔሃ እመንፈስ ቅዱስ ቃለ <font color=\"red\"> እግዚአብሔር</font>  ውአቱ ተሰብአ ዘእንበለ ውላጤ፡፡ ወለደቶ <font color=\"red\"> ማርያም</font>  ምክዕቢተ ዝንቱ ፍስሓ ወይቤ ትወልዲ ወልደ ወይሰመይ  <font color=\"red\">ዐማኑኤል</font>  ዘበትርጓሜሁ <font color=\"red\"> እግዚአብሔር</font>  ምስሌነ፡፡ ወዓዲ ይሰመይ  <font color=\"red\">ኢየሱስሃ</font>  ዘያድኅኖሙ ለሕዝቡ አምኃጢአቶሙ፡፡ ያድኅነነ በኃይሉ ወይሥረይ ኃጢአተነ፡፡ እስመ ጥዩቀ አእመርናሁ ከመ አምላክ ውእቱ ዘኮነ ሰብአ ሎቱ ሰብሐት እስከ ለዓለም፡፡ ኦ ዝ መንክር ልደተ አምላክ <font color=\"red\"> እማርያም</font>  እምቅድስት ድንግል አግመረቶ ለቃል ኢቀደሞ ዘርእ ለልደተ፡፡ ወኢአማሰነ በልደቱ ድንግልናሃ፡፡ አምኀበ አብ ወፅአ ቃል ዘአንበለ ድካም፡፡ ወአምድንግል ተወልደ ዘእንበለ ሕማም ሎቱ ሰገዱ ሰብአ ሰገል አምጽኡ ዕጣነ ከመ አምላክ ውአቱ ወርቀ አስመ ንጉሥ ውእቱ፡፡ ወከርቤ ዘይትወሀብ ለሞቱ፡፡ ሕየዊ በእንቲ አነ ተወክፈ በፈቃዱ ፩ዱ ውአቱ ባሕቲቱ ኄር ወመፍቀሬ ሰብእ፡፡  <font color=\"red\">ሰአሊ ለነ ቅድስት</font> ፡፡<br/>፬.  <font color=\"red\">ኦ ዝ መንክር ነሥአ</font>  ፩ደ ዐፅመ እምገቦሁ ለአዳም ወለሐኰ እምኔሁ ብእሲተ ወኲሎ ፍጥረተ እጓለ አመሕያው፡፡ ተውህበ እግዚእ ቃለ አብ፤ ተሰብአ እምቅድስት ድንግል ወተሰምየ  <font color=\"red\">ዐማኑኤል</font>  ወበእንተዝ ንስአል ኀቤሃ ኲሎ ጊዜ ከመ ታስተሥሪ በእንቲአነ ኀበ ፍቁር ወልዳ፡፡ ኄርት ይእቲ በኀበ ኲሎሙ ቅዱሳን ወሊቃነ ጳጳሳት እስመ አምጽአት ሎሙ ዘኪያሁ ይጸንሑ ወለነበያትኒ አምጽአት ሎሙ ለዘበእንቲአሁ ተነበዩ፡፡ ወለሐዋርያትኒ ወለደት ሎሙ ዘሰበኩ በስሙ ውስተ ኲሉ አጽናፈ ዓለም ለሰማዕት ወለመሃይመናን ወጽአ እምኔሃ ዘተጋደሉ በአንቲአሁ <font color=\"red\"> ኢየሱስ ክርስቶስ</font>  ብዕለ ጸጋ ጥበቡ ዘኢይትዐወቅ፡፡ ንኀሥሥ ዕበየ ሣህሉ እስመ መጽአ ወአድኀነነ፡፡  <font color=\"red\">ሰአሊ ለነ ቅድስት</font> ፡፡<br/>፭.  <font color=\"red\">መሐለ እግዚአብሔር</font>  ለዳዊት በጽድቅ ወኢይኔስሕ እስመ እምፍሬ ከርሥከ አነብር ዲበ መንበርከ፡፡ ወሶበ ተወክፎ ውእቱ ጻድቅ ከመ አምኔሁ ይትወለድ  <font color=\"red\">ክርስቶስ</font>  በሥጋ ፈቀደ ይኀሥሥ ወይርከብ ማኅደሮ <font color=\"red\"> እግዚአብሔር </font> ቃል ወፈጸመ ዝንተ በዐቢይ ትጋህ ወእምዝ ጸርሐ በመንፈስ ወይቤ ናሁ ሰማዕናሁ በኤፍራታ፡፡ ወማኅደሮ ለአምላከ ያዕቆብ እንተ ይእቲ ቤተልሔም ዘኀረያ  <font color=\"red\">ዐማኑኤል</font>  ይትወለድ ውስቴታ በሥጋ ለመድኃኒተ ዚኣነ፡፡ ካዕበ ይቤላ ካልእ እምነቢያት ወአንቲኒ ቤተ ልሔም ምድረ ኤፍራታ ኢትቴሐቲ እምነገሥተ ይሁዳ፡፡ እስመ እአምኔኪ ይወጽእ ንጉሥ ዘይርዕዮሙ ለሕዝብየ እስራኤል ኦዝ ነገር ለእሉ እለ ተነበዩ ዘበ ፩ዱ መንፈስ በእንተ  <font color=\"red\">ክርስቶስ</font>  ሎቱ ስብሐት ምስለ ኄር አቡሁ ወመንፈስ ቅዱስ እምይእዜ ወእስከ ለዓለም፡፡  <font color=\"red\">ሰአሊ ለነ ቅድስት</font> ፡፡<br/>፮.  <font color=\"red\">ዳዊት ዘነግሠ</font>  ለእስራኤል አመ ይትነሥኡ ላዕሌሁ ዕልዋን ፈተወ ይስተይ ማየ አምዓዘቅተ ቤተ ልሔም፡፡ ፍጡነ ተንሥኡ መላሕቅተ ሐራሁ ወተቃተሉ በውስተ ትዕይንተ ዕልዋን፡፡ ወአምጽኡ ሎቱ ውእተ ማየ ዘፈተወ ይስተይ፡: ወሶበ ርእየ ውእቱ ጻድቅ ከመ አጥብዑ ወመጠዉ ነፍሶሙ ለቀትል በእንቲአሁ ከዐወ ውእተ ማየ ወኢሰትየ እምኔሁ፡፡ ወእምዝ ተኈለቈ ሉቱ ጽድቅ እስከ ለዓለም፡፡ አማን መነኑ ሰማዕት ጣዕማ ለዛ ዓለም፡፡ ወከዓዉ ደሞሙ በእንተ <font color=\"red\"> እግዚአብሔር </font> ወተዐገሡ ሞተ መሪረ በእንተ መንግሥተ ሰማያት፡: ተሣሃለነ በከመ ዕበየ ሣሀልከ፡፡  <font color=\"red\">ሰአሊ ለነ ቅድስት</font> ፡፡<br/>፯.  <font color=\"red\">አሐዱ ዘእምቅድስት ሥላሴ</font>  ርእዮ ትሕትናነ አጽነነ ሰማየ ሰማያት፡፡ መጽአ ወኀደረ ውስተ ከርሠ ድንግል ወኮነ ሰብአ ከማነ ዘእንበለ ኃጢአት ባሕቲታ፡፡ ወተወልደ በቤተልሔም፡: በከመ ሰበኩ ነቢያት፡፡ አድኃነነ ወቤዘወነ ወረሰየነ ሐዝበ ዚአሁ:፡  <font color=\"red\">ሰአሊ ለነ ቅድስት</font> ፡፡<br/>"
    },
    {
      "name": "ውዳሴሃ ለእግዝእትነ ማርያም ዘዓርብ",
      "data": "<center><h5><font color=\"#65f\">ውዳሴሃ ለእግዝእትነ </font><font color=\"red\">ማርያም</font> <font color=\"#65f\">ድንግል ወላዲተአምላክ ዘይትነበብ በዕለተዓርብ</font>::</h5></center>፩.  <font color=\"red\">ቡርክት አንቲ</font>  እምአንስት፡: ወቡሩክ ፍሬ ከርሥኪ ኦ <font color=\"red\"> ማርያም</font>  ድንግል ወላዲተ አምላክ ዘእንበለ ርኩስ፡፡ ሠረቀ ለነ እምኔኪ ፀሓየ ጻድቅ:: ወአቅረበነ ታሕተ ክነፊሁ። እስመ ውእቱ ፈጠረነ፡፡  <font color=\"red\">ሰአሊ ለነ ቅድስት</font> ፡፡<br/>፪. <font color=\"red\">ለኪ ለባሕቲትኪ</font>  ኦ እግዝእትነ ወላዲተ አምላክ አመ ብርሃን አንቲ ናዐብየኪ በስብሐት ወበውዳሴ፡፡ መፍቀሬ ሰብእ አቅረበነ ኀቤሁ፡፡ ዘዚአነ ሞተ ነሥአ ወእንቲአሁ ሕይወተ ወሀበነ፡፡: ዘሎቱ ክብር ወስብሐት:  <font color=\"red\">ሰአሊ ለነ ቅድስት</font> ፡፡<br/>፫.  <font color=\"red\">ቡርክት አንቲ ማርያም</font>  ውቡሩክ ፍሬ ከርሥኪ፡፡ ኦ ድንግል ወላዲተ አምላክ ምክሖን ለደናግል፡፡ ዘእምቅድመ ዓለም ህልው ተሰብአ እምኔኪ ብሉየ መዋዕል ወጸፅአ እምከርሥኪ ሥጋነ ነሥአ፡: ወመንፈሶ ቅዱሰ ወሀበነ፡፡ ወረሰየነ ዕሩያነ ምስሌሁ በብዝኀ ኂሩቱ አንቲ ተዐብዪ እምብዙኃት አንስት እለ ነሥአ ጸጋ ወክብረ፡፡ ኦ  <font color=\"red\">ማርያም </font> ወላዲተ አምላክ ሀገር መንፈሳዊት ዘኀደረ ላዕሌሃ <font color=\"red\"> እግዚአብሔር </font> ልዑል፡: እስመ ዘይነብር ዲበ ኪሩቤል ወሱራፌል በእራኅኪ ሐቀፍኪዮ ወዘይሴሲ ለኲሉ ይርዕየነ አስከ ለዓለም ንስግድ ሎቱ ወንሰብሖ፡፡ አስመ ውአቱ ፈጠረነ፡፡  <font color=\"red\">ሰአሊ ለነ ቅድስት</font> ፡፡<br/>፬.  <font color=\"red\">ማርያም ድንግል </font> ሙዳየ ዕፍረት ነቅዐ ፈልፈለ ማየ ሕይወት ፍሬ ከርሣ አድኀነ ኲሎ ዓለመ ወሰዐረ አምኔነ መርገመ:: ወገብረ ሰላመ ማእከሌነ በመስቀሉ ወበትንሣኤሁ ቅድስት አግብኦ ለብእሲ ዳግመ ውስተ ገነት::  <font color=\"red\">ሰአሊ ለነ ቅድስት</font> ፡፡<br/>፭.  <font color=\"red\">ማርያም ንጽሕት ድንግል</font>  ወላዲተ አምላክ ማእምንት ሰአሊተ ምሕረት ለውሉደ ሰብእ፡፡ ሰአሊ ለነ ኀበ  <font color=\"red\">ክርስቶስ</font>  ወልድኪ ይሥረይ ኃጢአተነ፡፡  <font color=\"red\">ሰአሊ ለነ ቅድስት</font> :፡<br/>፮.  <font color=\"red\">ማርያም ድንግል</font>  ትጸርሕ በቤተ መቅደስ፡፡ ወትብል የአምር <font color=\"red\"> እግዚአብሔር </font> ከመ አልብየ ዘአእምር ባዕድ ወኢምንትኒ ዘእንበለ ድምፀ ቃሉ ለመልአክ ዘአብሠረኒ በክብር ወይቤለኒ ሰላም ለኪ ኦ ቅድስት ድንግል ፆርኪ ዘኢይፀወር፤ አግመርኪ ዘኢይትገመር ወአልቦ ዘያገምሮ፡፡ ምንትኒ ይበዝኅ ውዳሴኪ ኦ ምልእተ ጸጋ በኲሉ ክብር፤ አስመ ኮንኪ አንቲ ማኅደረ ቃለ አብ፤ አንቲ ውአቱ መንጦላዕት ስፍሕት አንተ ታስተጋብኦሙ ለመሃይምናን ሕዝበ ክርስቲያን ወትሜህሮሙ ሰጊደ ለሥሉስ ማሕየዊ፡፡ አንቲ ውእቱ ዘፆርኪ ዓምደ አሳት ዘርእየ ሙሴ ዘውእቱ ወልደ <font color=\"red\"> እግዚአብሔር </font> መጽአ ወኃደረ ውስተ ክርሥኪ፡፡ ኮንኪ ታቦቶ ለፈጣሬ ሰማያት ወምድር:: ፆርኪዮ በከርሥኪ ፱ተ አውራኃ አንቲ ማእምንት ለዘኢያገምርዎ ሰማያት ወምድር:: ኮንኪ ተንከተመ ለዕርገት ውስተ ሰማይ፡፡ ብርሃንኪ የዐቢ እምብርሃነ ፀሐይ አንቲ ውእቱ ምሥራቅ ዘወፅአ አምኔኪ ኮከብ ብሩህ ዘነፀርዎ ቅዱሳን በፍሥሓ ወበኃሤት ዘፈትሐ ላዕለ ሔዋን ትለድ በፃዕር ወሕማም:፡ አንቲሰ <font color=\"red\"> ማርያም </font> ሰማዕኪ ዘይብል ተፈሥሒ ኦ ምልእተ ጸጋ፡: ወለድኪ ለነ ንጉሠ አግዚእ ኲሉ ፍጥረት መጽአ ወአድኀነነ፡: መሐሪ ውእቱ ወመፍቀሬ ሰብእ በእንተዝ ንዌድሰኪ በከመ ገብርኤል መልአክ እንዘ ንብል ቡርክት አንቲ <font color=\"red\"> ማርያም </font> ወቡሩክ ፍሬ ከርሥኪ፡፡ ተፈሥሒ ኦ ምልአተ ጸጋ <font color=\"red\"> እግዚአብሔር </font> ምስሌኪ፡፡  <font color=\"red\">ሰአሊ ለነ ቅድስት</font> ፡፡<br/>"
    },
    {
      "name": "ውዳሴሃ ለእግዝእትነ ማርያም ዘቀዳሚት ሰንበት",
      "data": "<center><h5><font color=\"#65f\">ውዳሴሃ ለእግዝእትነ </font><font color=\"red\">ማርያም</font> <font color=\"#65f\">ድንግል ወላዲተአምላክ ዘይትነበብ በዕለተ ቀዳሚት ሰንበት</font>::</h5></center>፩.  <font color=\"red\">ንጽሕት ወብርህት</font>  ወቅድስት በኲሉ እንተ ሐቀፈቶ ለእግዚአ በእራኃ ወኲሉ ፍጥረት ይትፌሥሑ ምስሌሃ እንዘ ይጸርሑ ወይብሉ፡፡  <font color=\"red\">ሰአሊ ለነ ቅድስት</font> ፡፡<br/>፪.  <font color=\"red\">ተፈሥሒ </font> ኦ ምልእተ ጸጋ ተፈሥሒ አስመ ረከብኪ ሞገሰ ተፈሥሒ <font color=\"red\"> እግዚአብሔር </font> ምስሌኪ፡:  <font color=\"red\">ናስተበፅዕ </font> ዕበየኪ ኦ ግርምት ድንግል ወንፌኑ ለኪ ፍሥሓ ምስለ ገብርኤል መልአክ እስመ እምፍሬ ከርሥኪ ኮነ መድኃኒተ ዘመድነ ወአቅረበነ ኀበ <font color=\"red\"> እግዚአብሔር </font> አቡሁ፡፡  <font color=\"red\">ሰአሊ ለነ ቅድስት</font> ፡፡<br/>፫.  <font color=\"red\">ከመ ከብካብ</font>  ዘአልቦ ጥልቀት መንፈስ ቅዱስ ኀደረ ላዕሌኪ ወኃይለ ልዑል ጸለለኪ ኦ <font color=\"red\"> ማርያም </font> አማን ወለድኪ ቃለ ወልደ አብ ዘይነብር ለዓለም መጽአ ወአድኀነነ እምኃጢአት::  <font color=\"red\">ሰአሊ ለነ ቅድስት</font> ::<br/>፬.  <font color=\"red\">አንቲ ውእቱ</font>  ዘመድ ዘእምሥርወ ዳዊት፡፡ ወለድኪ ለነ በሥጋ መድኃኒነ  <font color=\"red\">ኢየሱስ ክርስቶስ</font>  ዋሕድ ቃል ዘእምአብ ዘእምቅድመ ዓለም ህልው ኀብአ ርእሶ ወነሥአ እምኔኪ አርአያ ገብር::  <font color=\"red\">ሰአሊ ለነ ቅድስት</font> ።<br/>፭.  <font color=\"red\">ኮንኪ ዳግሚተ</font>  ሰማይ ዲበ ምድር ኦ ወላዲተ አምላክ ዘእንበለ ርኩስ፡፡ ሠረቀ ለነ እምኔኪ ፀሐየ ጽድቅ ወወለድኪዮ በከመ ትንቢተ ነቢያት ዘእንበለ ዘርእ ወኢሙስና:፡  <font color=\"red\">ሰአሊ ለነ ቅድስት</font> ፡፡<br/>፮.  <font color=\"red\">አንቲ ውእቱ</font>  ደብተራ እንተ ተሰመይኪ ቅድስተ ቅዱሳን፡: ወውስቴታ ታቦት በወርቅ ልቡድ እምኲለሄ ወውስቴታ ጽላተ ኪዳን፡፡ መሶበ ወርቅ እንተ መና ኅቡእ ዘውእቱ  <font color=\"red\">ወልደ እግዚአብሔር </font> መጽአ ወኀደረ ኀበ  <font color=\"red\">ማርያም</font>  ድንግል ዘእንበለ ርኲስ ተሰብአ እምኔሃ ቃለ አብ ወወለደቶ ውስተ ዓለም ለንጉሠ ስብሐት መጽአ ወአድኀነነ ትትፌሣሕ ገነት እመ በግዕ ነባቢ ወልደ አብ ዘይነብር ለዓለም መጽአ ወአድኀነነ እምኃጢአት፡፡  <font color=\"red\">ሰአሊ ለነ ቅድስት</font> ፡፡<br/>፯.  <font color=\"red\">ተሰመይኪ እመ ለክርስቶስ</font>  ንጉሥ፡፡ አምድኅረ ወለድኪ ኪያሁ ነበርኪ በድንግልና በመንክር ምሥጢር ወለድኪዮ  <font color=\"red\">ለዐማኑኤል</font>  ወበእንተዝ ዐቀበኪ እንበለ ሙስና፡፡  <font color=\"red\">ሰአሊ ለነ ቅድስት</font> ፡፡<br/>፰.  <font color=\"red\">አንቲ ውእቱ</font>  ሰዋስው ዘርእየ ያዕቆብ  <font color=\"red\">እግዚአብሔር </font> ላዕሌሁ፡፡ እስመ ፆርኪ በከርሥኪ ኅቱም ዘኢይትዓወቅ እምኲለሄ፡፡ ኮንኪ ለነ ሰአሊተ ኀበ እግዚእነ  <font color=\"red\">ኢየሱስ ክርስቶስ</font>  ዘተሰብአ እምኔኪ በእንተ መድኃኒትነ፡፡  <font color=\"red\">ሰአሊ ለነ ቅድስት</font> ::<br/>፱.  <font color=\"red\">ናሁ እግዚእ</font>  ወፅአ እምኔኪ ኦ ቡርክት ጽርሕ ንጽሕት ያድኅን ኲሎ ዓለመ ዘፈጠረ በዕበየ ሣህሉ ንሰብሖ ወንወድሶ። እስመ ውእቱ ጌር ወመፍቀሬ ሰብእ፡:  <font color=\"red\">ሰአሊ ለነ ቅድስት</font> ፡፡<br/>፲.  <font color=\"red\">ተፈሥሒ </font> ኦ ምልእተ ጸጋ ድንግል ዘእንበለ ርኲስ፡: ልሕኲት ንጽሕት ክብረ ኲሉ ዓለም፡: ብርሃን ዘኢትጠፍእ፡፡ መቅደስ ዘኢትትነሠት በትረ ሃይማኖት ዘኢትጸንን፡: ምስማኮሙ ለቅዱሳን ሰአሊ ለነ ኀበ ወልድኪ ኄር መድኃኒነ ይምሐረነ ወይሣሃለነ ይሥረይ ኃጢአተነ።  <font color=\"red\">ሰአሊ ለነ ቅድስት</font> ፡፡<br/>"
    },
    {
      "name": "አንቀጸ ብርሃን",
      "data": "<h5><font color=\"#65f\">አንቀጸ ብርሃን</font></h5>፩. ዉዳሴ ወግናይ ለእመ አዶናይ፡ ቅድስት ወብፅዕት፡ ስብሕት ወቡርክት፡ ክብርት ወልዕልት ዐንቀጸ ብርሃን፡ መዓርገ ሕይወት ወማኅደረ መለኮት ቅድስተ ቅዱሳን፡ አንቲ ዉእቱ ኦ እግዚትነ ወላዲተ አምላክ  <font color=\"red\">ማርያም </font> ድንግል፡ ተሰመይኪ ሥምረተ አብ ወማኅደረ ወልድ፡ ወምጽላለ ዘቅዱስ መንፈስ፡ ኦ ብርክት እምክሉ ፍጥረት፡ አንቲ ዉእቱ ህየንተ አርያም ዘበሰማያት ዘኮንኪ አርያመ በዲበ ምድር፡ ብኪ አስተማሰሉ  <font color=\"red\">ቅዱሳን </font> ነቢያት፡ ካህናት ወነገሥት፡ ገብሩ ሎሙ ቅድስተ ቅዱሳን፡ ወዉስቴታ ጽላተ ኪዳን፡ ወልድኪ ሣህሎ ይክፍለነ፡  <font color=\"red\">ሰአሊ ለነ ቅድስት</font> ።<br/>፪. በእንተ ተሠግዎቱ ለወልደ  <font color=\"red\">አምላክ </font> እምኔኪ፡ ወብኪ ቅሩባነ ኮነ።  <font color=\"red\">ዐሠርቱ ቃላት</font>  እለ ተጽሕፋ በአፃብዒሁ ለእግዚአ ኩሉ ፍጥረት፡ ኀደረ ወልደ  <font color=\"red\">አምላክ </font> ላዕሌኪ አብ በየማኑ ከደነኪ ወቅዱስ መንፈስ ጸለለኪ ወኃይለ ልዕል አጽንዐኪ፡ ወኢየሱስ ለብሰ ሥጋ ዚአኪ ከልሐ ወይቤ፡ ዘጸምአ ይምጻእ ኀቤየ ወይሰተይ፡ በከመ ይቤ መጽሓፍ አፍላገ ማየ ሕይወት ዘይዉኅዝ እምከርሡ፡ ወልድኪ ሣህሎ ይክፍለነ  <font color=\"red\">ሰአሊ ለነ ቅድስት</font> ።<br/>፫. ቀዲሙ ዜነወነ አብ በየውጣ እንተ ይእቲ  <font color=\"red\">ዐሠርቱ ቃላት</font>  እለ ተጽሕፋ በአፃብዒሁ <font color=\"red\"> ለእግዚአብሔር</font> ፡ ወመሀረነ ወልድከ እግዚእነ ወመድኃኒነ  <font color=\"red\">ኢየሱስ ክርስቶስ</font> ፡ ከመ አንተ ባሕቲትከ አቡሁ ሎቱ ወውእቱ ባሕቲቱ ወልድ ለከ፡ ከመዝ ነአምን ዘአልቦቱ እም በሰማያት፡ ወአብ በዲበ ምድር፡ ዘወረደ እምሰማያት እንዘ አልቦ ዘየአምር ምጽአቶ ዘእንበለ አቡሁ ባሕቲቱ ወጴራቅሊጦስ መንፈሰ ጽድቅ፡ ኀደረ ዉስተ ከርሥኪ ወፆርኪዮ ተስዐተ አውራኀ፡ ተፈሥሑ ሰማያት ወተኃሥየት ምድር በልደቱ ለወልድኪ፤ መልአክ ዜነወ ፍሥሓ ወሓራ ሰማይ ሰብሑ እንዘ ይብሉ ''ስብሓት <font color=\"red\"> ለእግዚአብሔር</font>  በሰማያት፡ ወሰላም በምድር ለዕጓለ እመሕያዉ ሥምረቱ'' ወኖሎት በቤተልሔም አንከሩ እምዘርእዩ ወሰምዑ፡ ሰብአ ሰገል ርእዮሙ ኮከበ መጽኡ እምርኁቅ ብሔር ከመ ይሰግዱ ለወልድኪ ወይግነዩ ለኪ፡ ውእቱ ኮከብ ዘመርሖሙ እምሥራቅ ወአብጽሖሙ እስከ ቤተልሔም ወቆመ መልዕልቴኪ ኀበ ሀሎኪ አንቲ ምስለ ሕፃንኪ፡ ወርእዮሙ እሙንቱ መሰግላን ተፈሥሑ ዐብየ ፍሥሓ፡ ቦኡ ኀቤሁ ወቆሙ ቅድሜሁ ወወድቁ ዲበ ምድር ወሰገዱ ሎቱ፡ ወአርኀዉ መዛግብሆሙ። ወአብኡ ሎቱ አምኃ ወርቀ፡ ከርቤ፡ ወስኂነ፡ ወይቤሉ አምኃ አባእነ ለከ፡ ዕጣነ አቅረብነ ለከ፡ እምዚአከ ለክቡር ስምከ፡ ኦ አምላክነ በእንተ ኃጢአተ ሕዝብከ ከመ ትትወከፍ ስእለቶሙ ወመሥዋዕቶሙ ዘመጻእከ ከመ ትሥረይ ሎሙ ኃጢአቶሙ፡ ወልድኪ ሣህሎ ይክፍለነ፡  <font color=\"red\">ሰአሊ ለነ ቅድስት</font> ።<br/>፬.  <font color=\"red\">አንቲ ዉእቱ ንጽሕት እምንጹሓን</font> ፡ድንግል ሕሩይ ዘነበርኪ ውስተ  <font color=\"red\">ቤተ መቅደስ</font>  ከመ  <font color=\"red\">ታቦት </font> ዘግቡር እምዕፅ ዘኢይነቅዝ፡ ሥርግዉ በወርቅ ንጡፍ ወልቡጥ በዕንቊ ባሕርይ ዘየኃቱ ዘብዙኅ ሤጡ፡ከመዝ ነበርኪ ዉስተ  <font color=\"red\">ቤተ መቅደስ</font> ፡ ወመላእክት ያመጽኡ ወትረ ሲሳየኪ፡ ከመዝ ነበርኪ ዐሠርተ ወክልኤተ ዓመተ እንዘ ትትናዘዚ እምኀበ መላእክት ስቴኪኒ ስቴ ሕይወት ዉእቱ። መብልዕኪኒ ኅብስት ሰማያዊ፡ ዳዊት አቡኪ ዘመረ በመሰንቆ ወኀለየ በመዝሙር እንዘ ይብል በመንፈሰ ትንቢት፡ ስምዒ ወለትየ ወርእዩ ወአፅምዒ እዝነኪ፤ ርስዒ ሕዝበኪ ወቤተ አቡኪ እስመ ፈተወ ንጉሥ ሥነኪ፡ እስመ ዉእቱ እግዚእኪ ወሎቱ ትሰግዲ፡ ወልድኪ ሣህሎ ይክፍለነ  <font color=\"red\">ሰአሊ ለነ ቅድስት</font> ።<br/>፭.  <font color=\"red\">ገብርኤል </font> መልአክ እመላእክት ንጹሓን ዘአልቦ ሙስና፡ እመላእክት ቀደምት ዘይቀዉም ቅድመ እግዚአ ኩሉ አብሠረኪ ወይቤለኪ ተፈሥሒ ፍሥሕት ኦ ምልእተ ጸጋ <font color=\"red\"> እግዚአብሔር </font> ምስሌኪ ቡርክት አንቲ እምአንስት ረከብኪ ሞገሰ በኀበ እግዚአ ኩሉ ወናሁ ትፀንጺ ወትወልዲ ወልደ፡ ወትሰምዪዮ ስሞ  <font color=\"red\">ኢየሱስ</font> ፡ ዉእቱ ዓቢይ ወይሰመይ ወልደ <font color=\"red\"> እግዚአብሔር </font> ልዑል ወይሁቦ <font color=\"red\"> እግዚአብሔር አምላክ </font> መንበረ ዳዊት አቡሁ፡ ወይነግሥ ለቤተ ያዕቆብ ለዓለም፡ ወአልቦ ማኅለቅት ለመንግሥቱ፡ መንፈስ ቅዱስ ይመጽእ ላዕሌኪ፡ ወኃይለ ልዕል ይጸልለኪ፡ ዘኒ ይትወለድ እምኔኪ፡ ቅዱስ ዉእቱ ወይሰመይ ወልደ እግዚአ ኩሉ ዘተወልደ እምኔኪ፤ ወልድኪ ሣህሎ ይክፍለነ  <font color=\"red\">ሰአሊ ለነ ቅድስት</font> ።<br/>፮.  <font color=\"red\">አንቲ ዉእቱ</font>  ዘኮንኪ ጽርሐ ቅድሳት ወመቅደሰ ቅድስተ  <font color=\"red\">ቅዱሳን </font> ወመንጦላዕተ ብርሃን፡ ወመንበረ ስብሐት ዘኢይተረጎም፡ አስተማሰልናኪ ኦ ቅድስት  <font color=\"red\">ማርያም </font> በመቅደሰ ቅድስተ ቅዱሳን፡ በእንተ ቅዱስ መንፈስ ዘመጽአ ላዕሌኪ፡ ወኃይለ ልዑል ጸለለኪ፡ ወመንጦላዕተ ብርሃንሰ በእንተ ዘተሠወረ ቃለ አብ  <font color=\"red\">ኢየሱስ</font>  ክርስቶስ መድኃኒነ ዉስተ ከርሥኪ፡ እግዚአ ኩሉ ዘመልዕልት፡ ዘይሴብሕዎ መላእክት ወሊቃነ መላእክት አጋአዝት ወሥልጣናት ኃይላት ወመናብርት ወመኳንንት። ወሶበ ወለድኪ ወልደኪ በዲበ ምድር በውስተ ጎል ከለሉኪ ኪሩቤል እለ ብዙኃት አዕንቲሆሙ፡ ወሱራፌል እለ ስድስቱ ክነፈሆሙ፡ ወደመናተ ብርሃን ፆርኪ፡ሊቃነ መላእክት ወሠራዊተ መላእክት ወሐራ ሰማይ ቆሙ ቅድሜኪ በፍርሃት ወበረዓድ፡ ወበህየ በካልእ ስብሐት ወደሱኪ <font color=\"red\"> ኪሩቤል ወሱራፌል</font>  ዘኢኮነ እምስብቲሆሙ ዘዉስተ ሰማያት ወኢ እምስብሐቲሆሙ ዘትካት፣ ወሶበ ርእዩ እግዚኦሙ ዘአስተጋብአ ኩሎ ፍጥረታት እንዘ ይነብር ዉስተ ኅፅንኪ፡ ወዘይሴሲ ለኩሉ ፍጥረት ይጠቡ ሐሊበኪ ከመሕፃን፡ ኅሠሥዎ ውስተ አርያም ወበህየ ረከብዎ ምስለ አቡሁ ወመንፈስ ቅዱስ ከመ ትካት፡ ወሶበ ርእዩ ትሕትናሁ ለእግዚኦሙ አልዐሉ አዕይንቲሆሙ ላዕለ ውስተ አርያም፡ ሰፍሑ ክነፈሆሙ ወሰብሑ ለእግዚኦም እንዘ ይብሉ ስብሐት ለከ እግዚአ ኩሉ በሰማያት፡ ወዓዲ ርአዩኪ በውስተ በዓት ለኪ ለባሕቲትኪ ምስለ ሕፃንኪ ወይቤሉ ሰላም በዲበ ምድር፡ ወሶበ ርእዩ እንዘ ይለብስ ሥጋ ዚአነ ዘነሥአ እምኔኪ ሰገዱ እንዘ ይብሉ ለዕጓለ እመሕያዉ ሠምሮ። ዳዊት ነቢይ ተነበየ በመዝሙር እንዘ ይብል፡ እምሰማይ ሐወፀ እግዚአ ኩሉ ወእምድልዉ ጽርሐ መቅደሱ፡ ወርእየ ኩሎ ደቂቀ ዕጓለ እመሕያዉ፡ ፈተወ ንጉሥ ሥነኪ ወይቤ ዛቲ ይእቲ ምዕራፍየ ለዓለም፡ ዝየ አኃድር እስመ ኀረይክዋ፡ ወልድኪ ሣህሎ ይክፍለነ  <font color=\"red\">ሰአሊ ለነ ቅድስት</font> ።<br/>፯. አስተማሰልናኪ <font color=\"red\"> ቅድስት </font> ወብፅዕት፤ ስብሕት ወቡርክት፡ ክብርት ወልዕልት በመሶበ ዘወርቅ፡ ዘውስቴታ ኅብስተ ሕይወት ዘወረደ እምሰማያት፡ ወሀቤ ሕይወት ለኩሉ፡ ዘየአምን ኪያሁ ወይበልዕ እምኔሁ በአሚን ወበልብ ሥሙር ምስለ እለ በየማኑ። ውልድኪ ሣህሎ ይክፍለነ  <font color=\"red\">ሰአሊ ለነ ቅድስት</font> ።<br/>፰.  <font color=\"red\">አንቲ ዉእቱ</font>  ተቅዋም ዘወርቅ ዘኢገብራ እደ ኬንያ ዘሰብእ፡ ወኢያኃትዉ ዉስቴታ ማኅቶተ፡ አላ ለሊሁ ብርሃን አብ፡ ብርሃን ዘእምብርሃን፡ መጽአ ኀቤኪ ወነበረ መልዕልቴኪ፡ ወአብርሀ መለኮቱ ወስተ ኩሉ አጽናፈ ዓለም፡ ሰደደ ጽልመተ እምላዕለ ሰብእ፡ ወአድኃነነ ብቃሉ ማሕያዊ እንዘ ይብል፡ አነ ዉእቱ ብርሃኑ ለዓለም፡ እመኑ በብርሃኑ ወአንሶስዉ እንዘ ብክሙ ብርሃን፡ ወልድኪ ሣህሎ ይክፍለነ፡  <font color=\"red\">ሰአሊ ለነ ቅድስት</font> ።<br/>፱. እግዚአ ኩሉ ዘእም እግዚአ ኩሉ፡ ብርሃን ዘእምብርሃን፡ እግዚእ ዘበአማን፡ ዘእምእግዚአ ኩሉ ዘበአማን፡ ዘተወልደ ወአኮ ዘተገብረ፡ ኅቡር ህላዌሁ ምስለ አቡሁ ዘቦቱ ኩሉ ኮነ፡ ዘበሰማይኒ ወበዘምድርኒ። ዘበእንቲአነ ለሰብእ ወበእንተ መድኃኒትነ ወረደ ወተሠገወ ወተሰብአ እ <font color=\"red\">ማርያም እምቅድስት ድንግል</font> ፡ ወበምጽአቱ አብርሀ ላዕሌነ ወዜነወነ ትፍሥሕተ ወኃሤተ ወአቅወኃሤተ ኀበ አቡሁ ወመርሐነ ፍኖተ ሕይወት ወወሀበነ ሕይወት ዘለዓለም በአሚነ ዙአሁ። ኢሳይያስ ነቢይ እምትእዛዙ ለ <font color=\"red\">ኢየሱስ</font>  አንከረ በትንቢት ወይቤ፡ ብርሃን ትእዛዝከ በዲበ ምድር። ዘካርያስ ካህን አረጋዊ ጻድቅ ወንጹሕ ዘይገብር ትእዛዙ ለእግዚአ ኩሉ፡ አንከረ ወቀደመ፡ ከሠተ አፉሁ ወይቤ፡ በሣህሉ ወበምሕረቱ ለአምላክነ ለዘሐወፀነ እምአርያም፡ ወሠረቀ ከመ ያርእዮሙ ብርሃኖ ለእለ ይነብሩ ዉስተ ጽልመት ወጽላሎተ ሞት፡ ወአርትዐ እገሪነ ዉስተ ፍኖተ ሰላም ከመ ይምሓረነ፡ ወልድኪ ሣህሎ ይክፍለነ  <font color=\"red\">ሰአሊ ለነ ቅድስት</font> ።<br/>፲. ናስተማስለኪ ኦ እግእትነ በማዕጠንት ዘወርቅ ዘዉሰተ እዲዊሆሙ ለሊቃነ ካህናት ሰማያዉያን እለ ይከውኑ ጸሎተ ኩሎሙ  <font color=\"red\">ቅዱሳን </font> መሃይማናን እምዲበ ምድር በዉስተ ማዕጠንቶሙ ከማሁ በሲለተ ስምኪ ያዐርጉ ስእለቶሙ ለዕጓለ ዕመሕያዉ ዉስተ ማኅደረ ሥሉስ ቅዱስ  <font color=\"red\">አብ ወወልድ ወመንፈስ ቅዱስ</font> ፡ ወታስተሥርዩ ኃጢአተ ሕዝብኪ ተበውሐ ለኪ <font color=\"red\"> ኢም <font color=\"red\">አብ ወወልድ ወመንፈስ ቅዱስ</font> </font> ፡ ከመ ትኩኒ ተንከተመ ለዉሉደ ሰብእ ለሕይወት ዘለዓለም፡ ለኪ ይደሉ ከመ ትኩኒ መድኃኒቶሙ ለማሃይምናን ሕዝብኪ ኦ መድኃኒተ ኩሉ ዓለም፡ ወልድኪ ሣህሎ ይክፍለነ  <font color=\"red\">ሰአሊ ለነ ቅድስት</font> ።<br/>፲፩.  <font color=\"red\">አንቲ ዉእቱ ዕፅ ቡሩክ</font> ፡ ዕፅ ሕይወት ወዕፀ መድኃኒት ህየንተ ዕፀ ሕይወት ዘውስተ ገነት፡ ዘኮንኪ ዕፀ ሕይወት በዲበ ምድር። ፍሬኪኒ ፍሬ ሕይወት ዉእቱ፡ ወዘበልዐ እምኔሁ ሕይወተ ዘለዓለም የሓዩ። ጽጌ አስተርአየ እምኔኪ፡ ዘሠናየ መዓዛ ይምዕዝ በኀበ እለ የአምርዎ ዉስተ ኩሉ አጽናፈ ዓለም፡ ዘበእንቲአሁ ተነበየ <font color=\"red\"> ዳዊት </font> በመዝሙር እንዘ ይብል፡ ከርቤ ወሚዓ ወሰሊክ እምነ አልባስኪ፡ <font color=\"red\"> ሰሎሞን አብኪ</font>  ተነበየ ወይቤ፡ ፄና አንፍኪ ከመ ፄና ስኂን፡ ገነት ዕፁት እኅትየ መርዓት፡ ገነት ዕፁት ዐዘቅት ኅትምት ፍናወ ዚአኪ፡ ገነት ምስለ ፍሬ አቅማሕ፡ ቆዕ ምስለ ናርዶስ፡ ናርዶስ ዘምስለ መጽርይ ቀጺመታት ወቀናንሞስ ምስለ ኩሉ ዕፀወ ሊባኖስ፡ ከርቤ ወዓልዉ ምስለ ኩሉ መቅድመ ዕፍረታት፡ ነቅዐ ገነት ዐዘቅተ ማየ ሕይወት ዘይዉሕዝ እምሊባኖስ፡ ወልድኪ ሣህሎ ይክፍለነ  <font color=\"red\">ሰአሊ ለነ ቅድስት</font> ።<br/>፲፪. በትረ አሮን እንተ ሠረፀት ዘእንበለ ተክል ወኢሠቀይዋ ማየ በቤተ መቅደስ፡ ወረሰያ ድሉተ ለካህናት፡ ከማሃ አንቲኒ ነበርኪ ዉስተ <font color=\"red\"> ቤተ መቅደስ</font>  በቅድስና ወበንጽሕ ወወፃእኪ እምቤተ መቅደስ በክብር ወበዓቢይ ፍሥሓ፡ ወሠረፀ እምኔኪ ፍሬ ሕይወት ዘበአማን እግዚእነ ወመድኃኒንነ  <font color=\"red\"> <font color=\"red\">ኢየሱስ ክርስቶስ</font> </font> ፤ ኦ ቅድስት ዘእንበለ ሩካቤ ረከብኪ ወልደ በከመ ተጠየቂዮ ለመልአክ ወይቤሌኪ፡ መንፈስ ቅዱስ ይመጽእ ላዕለኪ ወኃይለ ልዑል ይጼልለኪ፡ ወልድኪ ሣህሎ ይክፈለነ  <font color=\"red\">ሰአሊ ለነ ቅድስት</font> ።<br/>፲፫. ለኪ ይደሉ ለአግብርትኪ ወለአእማትኪ ትስአሊ ለነ ኀበ ወልድኪ፡ ለእለ አመነ በስመ ወልድኪ፡ ኦ <font color=\"red\"> ምልእተ ጸጋ</font> ፡ ኦ ሙኃዘ ፍሥ ሓ፡ ፈድፋደ ብኪ ግርማ ራእይ ዘየዐቢ እምኪሩቤል እለ ብዙኃት አዕንቲሆም ወሱራፌል እለ ስድስቱ ክነፈሆም፡ እልክቱ ይከድኑ ገጾሙ ወእገረሆሙ በአርአያ ትእምርተ መስቀል፡ ከመ ይድኃኑ እምእሳት ዘይወፅእ እመለኮተ ወልድኪ፡ አንቲሰ ኮንኪ ማኅፈደ ለመለኮት፡ ወኢያዉዐየኪ እሳተ መለኮት ፆርኪ ነበልባለ እሳት፡ወኢያዉዐየኪ ነበልባለ መለኮት፡ ተመሰልኪ ዕፀ ጳጦስ ዘርእየ ሙሴ በነደ እሳት ወዕፀታ ኢዉዕየ፡ ከማሁ ኢያዉዐየኪ እግዚአ ኃይላት ዘኩለንታሁ እሳት ፍጹም፡ አንቲ በአማን ዘኮንኪ ምክሐ ለዘመደ ክርስቲያን። ወብኪ ቅሩባነ ኮነ እምድር ለማኅደር ዉስተ አርያም፡ በእንተ ተሠግዎቱ ለወልደ  <font color=\"red\">አምላክ </font> እምኔኪ ሰአሊት ለነፍሳቲነ ሕይወተ ኦ ጸጋዊተ ምሕረት ለእለ የአምኑ በጸሎታ፡ ሰአሊ ለነ ኀበ እግዚእነ ወመድኃኔነ  <font color=\"red\"> <font color=\"red\">ኢየሱስ ክርስቶስ</font> </font>  ያጽንዐነ በርትዕት ሃይማኖት ዉስተ አሚነ ዚአሁ ወዘአቡሁ ወዘቅዱስ መንፈሱ፡ ይጸግወነ ሣህሎ ወምሕረቶ ይሥረይ ኃጢአተነ በብዝኀ ምሕረቱ፡ ስብሐት ለኪ ኦ ወላዲተ እግዚአ ኪሉ አኮቴት ወክብር ለ <font color=\"red\">አብ ወወልድ ወመንፈስ ቅዱስ</font> ፡ ይእዜኒ ወዘልፈኒ ወለዓለም ዓለም አሜን ወልድኪ ሣህሎ ይክፍለነ፡ <font color=\"red\">ሰአሊ ለነ ቅድስት</font> ። በእንተ ተሠግዎቱ ለወልደ  <font color=\"red\">አምላክ </font> እምኔኪ፡ ወብኪ ቅሩባነ ኮነ እምድር ለማኅደር ዉስተ አርያም፡ብኪ ወበስመ ወልድኪ ቅሩባነ ኮነ።<br/>"
    },
    {
      "name": "ይዌድስዋ መላእክት",
      "data": "<h5><font color=\"#65f\">ይዌድስዋ መላዕክት</font></h5>፩.  <font color=\"red\">ይዌድስዋ መላእክት</font>  ለማርያም በዉስተ ዉሥጤ መንጦላዕት፡ ወይበልዋ በሐኪ <font color=\"red\"> ማርያም </font> ሐዳስዩ ጣዕዋ። ይቤላ መልአክ ለማርያም ተወከፈዮ ለቃል ኅቤኪ ይመጽእ ወበማኅፀነ ዚአኪ የኅድር፡ እፎ ቤተ ነዳይ ኅደረ ከመ ምስኪን እምሰማያት ወረደ ላዕሌሃ ፈቲዎ ሥነ ዚአሃ ወተወልደ እምኔሃ።<br/>፪.  <font color=\"red\">ወበሳድስ ወርኅ</font>  ተፈነወ  <font color=\"red\">ገብርኤል </font> መልአክ እምኅበ <font color=\"red\"> እግዚአብሔር </font> ኀበ አሐቲ ሀገር ዘገሊላ እንተ ስማ ናዝሬት ኀበ ድንግል እንተ ተፍኅረት ለብእሲ ዘስሙ ዮስፍ ዘእምቤተ ዳዊት፡ ወስማ ለይእቲ  <font color=\"red\">ድንግል ማርያም</font> ፡ ቦአ መልአክ ኀቤሃ ወይቤላ ተፈሥሒ ፍሥሕት ኦ ምልእተ ጸጋ <font color=\"red\"> እግዚአብሔር </font> ምስሌኪ፡ ብርክት አንቲ እምአንስት ወርእያ ደንገፀት እምቃሉ ወሐለየት ወትቤ፡ እፎኑ ከመዝኑ እንጋ አምኃ ይትአምኁ ወይበላ መልአክ ኢትፍርሂ እስመ ረከብኪ ሞገሰ በኀበ <font color=\"red\"> እግዚአብሔር </font> ወናሁ ትፀንሲ ወትወልዲ ወልደ ወትሰምዪዮ ስሞ ኢየሱስ ዉእቱ ዐቢይ ወይትሰመይ ወልደ <font color=\"red\"> እግዚአብሔር </font> ልዑል። ወይሁቦ <font color=\"red\"> እግዚአብሔር </font> አምላክ መንበረ ዳዊት አቡሁ።ወይነግሥ ለቤተ ያዕቆብ ለዓለም ወአልቦ ማኅለቅት ለመንግስቱ፡ ትቤሎ ማርያም ለመልአክ እፎኑ ይከዉነኒ ዝንቱ እንዘ ኢየአምር ብእሴ እፎኑ ይከዉነኒ አዉሥኣ መልአክ ወይቤላ መንፈሰ <font color=\"red\"> እግዚአብሔር </font>  <font color=\"red\">ቅዱስ </font> ይመጽእ ላዕሌኪ ወኃይለ ልዑል ይጸልለኪ ዘኒ ይትወለድ እምኔኪ  <font color=\"red\">ቅዱስ </font> ዉእቱ ወይሰመይ ወልደ <font color=\"red\"> እግዚአብሔር </font> ልዑል፡ ወናሁ ኤልሳቤጥኒ እንተ እምአዝማድኪ ይእቲኒ ፀንሰት ወረክበት ወልደ በልኅቃቲሃ ወበርሥኣቲሃ ፡ ወናሁ ሳድስ ዝንቱ ወርኅ ለእንተ ይብልዋ መካን እስመ አልቦ ነገር ዘይሰአኖ ለእግዚአብሔር፡ ትቤሎ ማርያም ለመልአክ ነየ አመቱ ለእግዚአ ኩሉ ነየ አመቱ።ይኩነኒ በከመ ትቤለኒ።ይቤላ መልአክ ሰላም ለኪ<br/>፫. ይቤላ  <font color=\"red\">ገብርኤል </font> ሰላም ለኪ፡  <font color=\"red\">ማርያም </font> ድንግል ሰላም ለኪ፡ ወላዲተ አምላክ ሰላም ለኪ፡  <font color=\"red\">ማርያም </font> ቅድስት ሰላም ለኪ፡  <font color=\"red\">ማርያም </font> ዉድስት ሰላም ለኪ፡  <font color=\"red\">ማርያም </font> ፍሥሕት ሰላም ለኪ፡  <font color=\"red\">ማርያም </font> ብፅዕት ሰላም ለኪ፡  <font color=\"red\">ማርያም </font> ቡርክት ሰላም ለኪ፡ ማኅደረ መለኮት ሰላም ለኪ፡ ደብተራ ፍጽምት ሰላም ለኪ፡ እኅተ መላእክት ሰላም ለኪ፡ ወእመ ኩሉ ሕዝብ ሰላም ለኪ፡ እግዚእትነ  <font color=\"red\">ማርያም </font> ሰላም ለኪ፡ ሰላማዊት ሰላም ለኪ፡ ቀደሰኪ ለማህደሩ ልዑል ሰላም ለኪ፡ አብደረኪ ወኅረየኪ ከመ ትኩኒዮ ማኅደሮ ሰላም ለኪ፡ በአልባሰ ወርቅ ዑፅፍት ወኁብርት ሰላም ለኪ። ክንፈ ርግብ በቡሩር ዘግቡር ሰላም ለኪ፡ ወገበዋቲሃኒ በሐመልማለ ወርቅ  <font color=\"red\">ማርያም </font> ሥርጉት ሰላም ለኪ፡ ኆኅተ ምሥራቅ ወእሙ ለብርሃን ሰላም ለኪ፡ ትበርሂ እምፀሓይ ወትትሌዐሊ እምአድባር ሰላም ለኪ፡  <font color=\"red\">ማርያም </font> ኅርት ወክብርት ሰላም ለኪ: ሰአሊ ለነ ኀበ እግዚእነ ወመድኃኒነ  <font color=\"red\">ኢየሱስ ክርስቶስ</font> ፡ ከመ ያድኅነነ እመ ይመጽእ በስብሐተ አቡሁ ምስለ መላእክቲሁ ቅዱሳን፡ እመ ያቀዉም አባግዐ በየማኑ ወአጣሌ በፀጋሙ፡ ያቁመነ በየማኑ ምስለ እስጢፋኖስ ሰማዕት ወዮሓንስ መጥምቅ።ወምስለ ኩሎሙ  <font color=\"red\">ቅዱሳን </font> ወሰማዕት ለዓለመ ዓለም አሜን።<br/>"
    }
  ]
}
